# Farklı bir deneyim yolu: Girişim projeleri

Kendi yağında kavrulan, iş düzenini oturtmuş bir firmada çalışıyorsanız, sizden beklenenler ve görev tanımınız üç aşağı beş yukarı bellidir.
Kariyerinizin ilerleyen yıllarında tam olarak hangi role yoğunlaşmak istediğinizi belirleyebilmek için bu rolleri deneyimleme ihtiyacınız olacak.

Girişim projeleri, bir ekibin kolektif şekilde ortaya bir ürün koymaya çalıştığı ortamdır ve bu ortamda kaynaklar kısıtlıdır.

Proje fikrinin sahibi olan kişinin domain bilgisini yazılım geliştirici ekibe doğru bir şekilde aktararak arzu edilen ürünün çıkartılması gerekir.
Fakat fikir sahibi olan kişi genelde teknik deneyimi olmayan kimsedir ve derdini anlatabilmesi için tecrübe sahibi olan teknik bir kişi tarafından yönlendirilmesi gerekir.
Karşılıklı soru cevaplar ile hedeflenen feature'ın hatları çizilirken sizin de bu yöndeki deneyiminiz kuvvetlenir.

